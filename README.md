vajinismus-belirtileri
======================

http://www.vajinismus.eu/vajinismusun-belirtileri/

http://www.vajinismus.eu/
http://vajinismus-vajinismus.com/
http://www.drcemkece.com/
http://www.vajinismus1.com/

Vajinismusun Belirtileri 

Vajinismusun en temel belirtisi o an geldiğinde kişinin panik atak benzeri bir durum yaşamasıdır. Yani kişi eşini iter, kasılır, endişe, korku, kaygı duyar. Bilinci açık olsa da kontrolünü yitirir, kontrol bilinçdışının eline geçer. Sanki kişi bilinçdışı tarafından negatif bir hipnoz transı haline getirilir. Kişi zamanla aşağıdaki duygu ve düşüncelere kapılabilir:
Duygusal tatminde azalma,
Herkesin bu kadar kolay yaptığı bir şeyi ben nasıl yapamıyorum? şeklinde suçluluk,
Utanç duyma,
Kendinden nefret etme,
Hayal kırıklığı hissi,
Aile büyüklerinin veya yakınlarının Ne zaman çocuk sahibi olacaksınız? soruları nedeniyle duyulan korku,
Zamanla meydana gelen cinsel isteksizlik vb.

Vajinismuslu Kadınların Ortak Özellikleri
Her şeyin en kötüsünü düşünürler,
Kurallara uyarlar,
Öfkeyi ifadede zorluk çekerler veya kızgınlıklarını dışa vuramazlar,
Aileye bağımlıdırlar,
İyi kız olmaya çalışırlar,
Kabul gereksinimi duyarlar,
İğne, dişçi vb. diğer korkuları vardır,
Çocukluk çağından kalma korkuları sık yaşarlar,
Duygusal ve ruhsal gelişimleri sağlıklı değildir,
Çocuksu bir kişilikleri vardır,
Duygusal ve fiziksel olarak açık olmanın tehdit edici ve güvenilmez olduğunu düşünürler,
Cinsel ilişkiye veya penisin vajinaya girmesine karşı korku reaksiyonları vardır, hatta bu reaksiyon hastanın bir anlamda panik atak benzeri bir atak geçirmesine neden olabilir,
Annelerini, kendisini ve çocuklarını koruyamayacak kadar etkisiz, çaresiz ve bağımlı olarak değerlendirirler,
Bilinçdışı olarak cinsel ilişkide bulunmayı, genellikle babalarının baskınlığına karşı mücadele vermiş fakat başarılı olamamış ve zavallı algılanan anneyle özdeşleşme olarak algılarlar,
Erkekleri saldırgan olarak algılayabilirler,
Kontrolsüz davranışları vardır,
Bedenlerinden hoşnut olmazlar,
Güven duyguları zedelenmiştir, ya çok çabuk güvenirler ya da güven duymada zorlanırlar,
Yatak ıslatma ve uykusuzluk gibi çocukluk semptomları vardır,
Şiddet içerikli rüyalar görebilirler,
Cinselliği kirli ve kötü bir şey olarak algılayabilirler,
Sık sık hastalanırlar,
Olumsuz dinsel şartlanmaları olabilir,
Anoreksi veya bulima sık görülür,
Kaygılı ve tedirgin ruh halleri vardır,
Çocukluklarında ve genç kızlıklarında ailevi sorunları vardır,
Yetişkinliği ve evliliği kabul etmede güçlük çekerler,
Geçmişte cinsel şiddete maruz kalmış veya buna tanık olmuş olabilirler,
Cinsel organlardan iğrenme veya hoşlanmama durumu yaşayabilirler,
Okşanmaktan hoşlanırlar hatta klitoris uyarılması ile orgazm olabilirler,
Uyuyan Güzel: Kocalarıyla kardeş gibi yaşayan, çocuksu kadınlardır. Ailelerine bağımlı ve ebedi öğrenci olurlar.
Savaşçı: Cinselliği karşı cinsler arası mücadele gibi görürler. Kadınlığın zayıflık ve pasiflik olarak algılanışı onlara dayanılmaz bir acı verir.
Kraliçe Arı: Cinselliği reddederler. Erkeği yalnız soyun devamı için isterler. Onlar için cinsellik kirli ve aşağılayıcıdır.
İyi Kız Sendromu: İlk kez 1976 yılında G.C.MOULTON tarafından okullarında başarılı ve ebeveynleriyle hiçbir ciddi çatışmaları olmayan, edilgen, itaatkâr, boyun eğen, yumuşak başlı kadınların ortak özellikleri tanımlamak için kullanılan bu sendrom; çeşitli kültürlerde erkek ve kız çocukları için kalıplaşmış toplumsal farlılıkları ve inançları esas alır. Yani kız çocuklarının daha uysal, daha söz dinleyen, daha güvensiz, daha yardıma ihtiyaç duyan, daha duygusal, başarıya daha az önem veren, ezbere ve tekrara dayalı işlerde daha yetenekli oldukları düşünülürken; yüksek bilgi işlem düzeyi ve yaratıcılık gerektiren işlerde daha başarısız oldukları kabul edilir. İyi kız sendromu ile birçok cinsel işlev bozukluğu arasında bağlantı vardır. Cinsel terapi için başvuran vajinismuslu ve orgazm olamayan kadınların çoğunun çocukluklarında veya genç kızlıklarında kendilerini iyi kız olarak tanımlamaları hiç şaşırtıcı değildir.

Her ne kadar bu sorunu yaşayan kadınların ayrı ayrı yaşantı deneyimleri olsa da duyguları ortaktır. İşte vajinismuslu kadınların bazı duygu ve sıkıntılarından örnekler:
Yalnızlık  Soyutlanma  Utanç – Ayıplanmak
Hiç kimseye söyleyemem çünkü hiç kimse beni anlayamaz. Bize gülerler. Arkadaşlarla, ailemizle nasıl bir araya geliriz bu yüzden her şey yolundaymış gibi davranalım. Eğer biri duyarsa rezil oluruz
Hüzün
Evleneceğimiz günü sabırsızlıkla bekliyordum, romantik bir birliktelik hayal ediyordum, ama balayımız hayal kırıklığı ile doluydu. Başta sadece biraz zamana ihtiyacımız olduğunu düşünmüştüm. Ne kadar uğraşsak da cinsel birleşme yaşayamayacağımızı anladığımda şok oldum.
Başarısızlık  Karmaşa – Gerginlik
Ben başarısızın tekiyim. Cinsel birleşmeyi bile beceremiyorum. Neden bedenim yapmak istediğim şeyi yapmıyor? Benim neyim var?
Doktor bu acıyı ortadan kaldırmak için bu ameliyatın gerekli olduğunu söylemişti ama ağrılarım eskisinden daha fazla.
Depresyon
Her gün ne yapacağımı şaşırıyorum. Sürekli bir mücadele içerisindeydim. Herkesin rahat bir cinsel yaşamı var. Ama benim neden yok? Bunun üstesinden asla gelemeyeceğim.
Suçluluk – Suçlama
Bu kocam için bir haksızlık. Hepsi benim suçum. Ben ikimizin hayatını da mahvediyorum.
Korku – Baskı
Acaba benimde bir gün cinsel yaşamım olacak mı? Cinsellik acaba keyif verecek mi? İlişkim bu süreci atlatabilecek mi?
Sevgilim, nişanlım veya partnerim vajinismus olabilir mi? Bu soru kitabı okuyan her erkeğin kafasına takılabilir. Yukarıda bahsedilen özelliklere sahip kızlar; genellikle flört döneminde erkeğin zorlaması veya terk etme baskısı olmadan cinsel yakınlaşmalara çok sıcak bakmazlar, sınırlı sorumlu yapı kooperatifleri gibi cinselliği de sınırlı konuşurlar ve paylaşırlar, sorulduğunda babalarını daha çok severler, erkeklere güven duymada zorlanırlar ve bekâretlerini ilk geceye saklama eğilimindedirler.

Vajinismuslu Kadınların Ortak Aile Özellikleri
Baskın, tehditkâr, alkolik veya mental yıkım içinde bir baba,
Cinsellikten hoşlanmayan veya cinselliği bir görev gibi algılayan bir anne,
Fiili şiddet, sık çatışma veya ayrı yatak odalarının bulunduğu sağlıksız ebeveyn ilişkisi,
Özel, aşırı koruyucu, sedüktif (ayartıcı, baştan çıkarıcı) veya sınırların belirgin olmadığı baba-kız ilişkisi vb
